<?xml version="1.0" encoding="utf-8" standalone="yes"?><rss version="2.0" xmlns:atom="http://www.w3.org/2005/Atom" xmlns:content="http://purl.org/rss/1.0/modules/content/"><channel><title>social media on Webdevelopment-En-Meer</title><link>https://blog.geheimesite.nl/tags/social-media/</link><description>Read the latest social media on Webdevelopment-En-Meer</description><generator>Hugo -- gohugo.io</generator><language>nl-nl</language><lastBuildDate>Tue, 08 Mar 2022 16:22:42 +0100</lastBuildDate><atom:link href="https://blog.geheimesite.nl/tags/social-media/index.xml" rel="self" type="application/rss+xml"/><item><title>Het belang van open standaarden</title><link>https://blog.geheimesite.nl/post/belang-van-open-standaarden/</link><pubDate>Tue, 08 Mar 2022 16:22:42 +0100</pubDate><guid>https://blog.geheimesite.nl/post/belang-van-open-standaarden/</guid><description>Als je vroeger iets online wilde zetten had je alleen simpele HTML webpages. Je uploadde ze dan naar je eigen website of blog. Je was op je favoriete blogs geabonneerd via RSS en chatten ging via IRC. Dat zijn open standaarden voor communiceren, die door iedereen ondersteund worden.
Maar sinds de opkomst van het zogenoemde &amp;ldquo;web 2.0&amp;rdquo; zetten we alles bij Big Tech: Facebook, Microsoft, Apple, Amazon en Google. Denk daar eens over na.</description><content:encoded><![CDATA[ <p>Als je vroeger iets online wilde zetten had je alleen simpele HTML webpages. Je uploadde ze dan naar je eigen website of blog. Je was op je favoriete blogs geabonneerd via RSS en chatten ging via IRC. Dat zijn open standaarden voor communiceren, die door iedereen ondersteund worden.</p>
<p>Maar sinds de opkomst van het zogenoemde &ldquo;web 2.0&rdquo; zetten we alles bij Big Tech: Facebook, Microsoft, Apple, Amazon en Google. Denk daar eens over na. Als je iemand een berichtje wil sturen, wat gebruik je dan? Whatsapp of Facebook Messenger? Als je online iets wil posten? Sommigen van mijn lezers hebben misschien een eigen blog, maar de rest zet het waarschijnlijk op Facebook, Instagram, Snapchat of TikTok. Onze feeds bestaan niet uit wat we leuk vinden, maar uit wat de bedrijven op basis van data <em>denken</em> dat we leuk vinden. We hebben geen enkele inzichten in de algoritmes, we weten niet hoe ze werken, wat voor content ze het meest pushen en waarom. Clickbait en misinformatie domineren. Als het platform wordt opgeheven, <a href="https://plus.google.com">ik kijk naar jou Google+</a>, dan zijn we de content <strong>voor goed</strong> kwijt.</p>
<p>Content kan niet makkelijk tussen de platforms verplaatst worden. Er zijn geen open standaarden die iedereen ondersteund. Daardoor raken we locked in. We gebruiken allemaal nog steeds Whatsapp, omdat <strong>iedereen</strong> Whatsapp gebruikt. Als je besluit een privacy-bewust alternatief zoals <a href="https://signal.org/en/">Signal</a> te gebruiken raak je contact met je familie en vrienden kwijt.</p>
<p>Blijkbaar vinden we het prima dat <em>al onze activiteit</em> getrackt wordt. En dat terwijl zelfstandige blogs, RSS en IRC nog steeds gewoon beschikbaar zijn. Het is duidelijk dat we blijkbaar liever het gemak van Facebook hebben. We hebben toch niets te verbergen, toch?</p>
<p><a href="https://decorrespondent.nl/nietsteverbergen">We hebben <strong>wel</strong> iets te verbergen</a>! Onze data is van ons, en zou niet zonder onze explicitiete toestemming ergens in een datacenter moeten belanden. Wat mij frustreert is dat deze bedrijven de bewuste keuze maken om winst boven het publieke belang te plaatsen. <a href="https://www.youtube.com/watch?v=P_9MIU8ZueU">Algoritmes zijn niet een soort magische AI superpower</a> waar we geen invloed op hebben. Algoritmes zijn gewoon een set aan instructies, net als andere computer programma&rsquo;s. Misschien klinkt dit gek, maar computers hebben zegmaar dit gekke gedrag <em>waarbij ze altijd precies doen wat ze wordt opgedragen</em>. Een computer besluit niet ineens uit zichzelf om een bepaalde post bovenaan in je feed te zetten. Het is ingeprogrammeerd.</p>
<p>Gelukkig is er een oplossing: open standaarden en open-source code. Als al deze platforms open standaarden zouden gaan ondersteunen en de sourcecode voor hun algoritmes zou vrijgeven zouden we vrij zijn om gemakkelijk van platform te switchen. We zouden ook kunnen zien hoe en op basis waarvan onze feeds worden geconstruct, deze code aanpassen en kunnen delen met anderen. We zouden alternatieve clients kunnen ontwikkelen die rekening houden met mensen, en hun gedrag niet <a href="https://schooltv.nl/video/hoe-maken-apps-ons-verslaafd-psychologische-trucs-van-facebook-instagram-en-whatsapp/">beïnvloeden met allemaal psychologische trucs</a>. Daarnaast blijkt uit het success van bijvoorbeeld Red Hat, Blender, GIMP en nog veel meer open-source projecten dat je met open-source software ook gewoon geld kan verdienen. Natuurlijk, de grote techbedrijven verdienen dan wat minder, <a href="https://www.emerce.nl/nieuws/google-eindigt-2021-nettowinst-76-miljard">maar ik denk dat ze het kunnen missen</a>.</p>
<p>Als er geen open standaarden zouden zijn geweest zou er in de eerste plaats al geen internet zijn. Het <a href="https://en.wikipedia.org/wiki/Internet_Protocol">internet protocol</a> kan gewoon iedereen gebruiken. Daarom kunnen al onze computers met elkaar praten, en kan jij nu dus deze post lezen. Ik vind het niet meer dan normaal dat de grote bedrijven die hiervan profiteren dan ook open standaarden zouden ondersteunen. Het zou veel van de huidige problemen met social media zoals verslaving, misinformatie en fake news, discriminatie, maar ook met het internet in het algemeen oplossen. Ik heb het al eerder gezegd, maar het is tijd dat deze bedrijven zelf verantwoordelijkheid nemen inplaatsvan deze bij de eindgebruikers neer te leggen.</p>
<h2 id="meer-lezen">Meer lezen</h2>
<ul>
<li><a href="https://mxb.dev/blog/make-free-stuff/">Make Free Stuff</a></li>
<li><a href="https://www.youtube.com/watch?v=OFRjZtYs3wY">Why The Web Is Such A Mess</a></li>
<li><a href="https://www.youtube.com/watch?v=BxV14h0kFs0">This Video Has 51,827,520 Views</a></li>
<li><a href="https://www.bol.com/nl/nl/f/het-internet-is-stuk/9200000115140353/">Het internet is stuk, maar we kunnen het repareren</a></li>
<li><a href="https://www.thesocialdilemma.com">The social dilemma</a></li>
</ul>
 ]]></content:encoded></item><item><title>Een maand zonder telefoon.</title><link>https://blog.geheimesite.nl/2022/03/een-maand-zonder-telefoon.html</link><pubDate>Fri, 04 Mar 2022 00:19:00 -0800</pubDate><guid>https://blog.geheimesite.nl/2022/03/een-maand-zonder-telefoon.html</guid><description>Februari was voor mij een speciale maand. Ik had mezelf namelijk gechallenged om een maand lang mijn telefoon niet te gebruiken. In deze post wil ik graag mijn ervaringen delen.
Maar, hoe kwam ik überhaupt op dit idee? Ik merkte dat ik de laatste tijd de iedere keer weer op mijn telefoon zat. Als ik thuis kwam, als ik wakker werd, &amp;rsquo;s avonds, op school in alle pauzes en zelfs op de wc.</description><content:encoded><![CDATA[ <p>Februari was voor mij een speciale maand. Ik had mezelf namelijk gechallenged om een maand lang mijn telefoon niet te gebruiken. In deze post wil ik graag mijn ervaringen delen.</p>
<p>Maar, hoe kwam ik überhaupt op dit idee? Ik merkte dat ik de laatste tijd de iedere keer weer op mijn telefoon zat. Als ik thuis kwam, als ik wakker werd, &rsquo;s avonds, op school in alle pauzes en zelfs op de wc. Daarnaast merkte ik ook dat ik het irritant vond dat er van je verwacht wordt dat je continue maar de hele tijd bereikbaar moet zijn.</p>
<p>Dus, hoe ging het? Ik moet zeggen dat ik het eigenlijk wel chill vond, maar de laatste week was ik wel een beetje aan het aftellen. En tijdens de pauzes en tussenuren op school, als al mijn vrienden met zijn allen op hun smartphone een spelletje aan het spelen waren, miste ik hem wel. Maar ik vond het ook fijn om niet continue afgeleid te worden, en het zette me ook aan om andere dingen vinden om te doen als ik me verveelde. Ik heb in de eerste week drie boeken uitgelezen, alleen al in de schoolpauzes.</p>
<p>Er waren wel een aantal dingen waar ik tegenaan liep. Ik zit in Schiedam op school, en ik maak altijd huiswerk met mijn beste vriend Kevin, maar bellen wordt lastig zonder telefoon. Discord dan maar, maar dat is wel een stuk minder praktisch. Ook mijn rooster staat op mijn telefoon, en mijn computer &rsquo;s ochtends aanzetten was ook niet echt handig, dus ik kwam vijf keer een uur te vroeg op school vanwege uitval.</p>
<p>Maar ik realiseer me nu wel dat ik prima zonder kan en naast wat écht belangrijke comminucatie die telefoon eigenlijk niet echt zo belangrijk is. Ik heb gelijk YouTube en Reddit verwijderd<sup id="fnref:1"><a href="#fn:1" class="footnote-ref" role="doc-noteref">1</a></sup>, en die komen waarschijnlijk niet meer terug.</p>
<p>Het is eigenlijk ook wel gek dat we continue bereikbaar moeten zijn. Instant messaging is natuurlijk fijn omdat het je de mogelijkheid geeft om gesprekken te voeren over grote afstand, maar het zorgt er ook voor dat mensen verwachten dat je meteen reageert als ze je appen.</p>
<p>Misschien zullen mensen zeggen dat het cheaten is om mijn laptop te gebruiken<sup id="fnref:2"><a href="#fn:2" class="footnote-ref" role="doc-noteref">2</a></sup>. Maar dat is alsof je zegt dat het cheaten is om aardappelen te eten als je probeert niet meer te snoepen. Het doel was helemaal niet om helemaal geen apparaten te gebruiken. Ik wilde gewoon ervaren hoe het is om niet altijd bereikbaar te zijn en alternatieven manieren te moeten vinden om mijn tijd te besteden. Daarnaast vond ik het ook interessant om te zien wat het zou doen met de sociale omgang met anderen.</p>
<p>Conclusie? Het was zeker een leerzame ervaring. Ik weet niet of ik het per se zou aanraden, maar als dit je inspireerd zou ik er zeker voor gaan.</p>
<p>Maar wat vinden jullie van deze challenge? Zouden jullie het zelf ook willen proberen of is dat niks voor jou? Laat een reactie achter! Ik vind het hardstikke leuk om over dit soort dingen te chatten :)</p>
<div class="footnotes" role="doc-endnotes">
<hr>
<ol>
<li id="fn:1">
<p>Misschien denk je nu: hoe zit het met Snapchat, Instagram, Facebook, TikTok, Twitter en al die andere troep? Die stonden toch al niet op mn telefoon. Lees <a href="https://blog.geheimesite.nl/2021/12/social-media-wat-moeten-we-er-mee-aan.html">hier</a> meer over wat ik van social media vind.&#160;<a href="#fnref:1" class="footnote-backref" role="doc-backlink">&#x21a9;&#xfe0e;</a></p>
</li>
<li id="fn:2">
<p>Ik moet wel toevoegen dat ik mijn telefoon wel één keer heb gebruikt om 2FA aan te zetten voor mijn werk omdat ik anders niet meer in mijn account kon, maar daarvoor heb ik alleen de authenticator app geopend en mijn telefoon daarna gelijk uitgezet.&#160;<a href="#fnref:2" class="footnote-backref" role="doc-backlink">&#x21a9;&#xfe0e;</a></p>
</li>
</ol>
</div>
 ]]></content:encoded></item><item><title>Social media, wat moeten we er mee aan?</title><link>https://blog.geheimesite.nl/2021/12/social-media-wat-moeten-we-er-mee-aan.html</link><pubDate>Sun, 05 Dec 2021 10:09:00 -0800</pubDate><guid>https://blog.geheimesite.nl/2021/12/social-media-wat-moeten-we-er-mee-aan.html</guid><description>Facebook, Google, Instagram, Snapchat, TikTok, YouTube. Wat zijn de overeenkomsten? Het zijn allemaal (onderdelen van) grote bedrijven. Ze zijn allemaal rijk groot geworden met computersoftware, en allemaal dankzij de groei van het internet. Maar vooral: ze hebben grote invloed op onze samenleving door middel van social media.
Tien jaar geleden dachten we nog dat het een zegen was. Nu lijkt het meer op een vloek. We weten allemaal hoe verslavend het is, hoe het verdeeldheid en een verdraaid wereldbeeld veroorzaakt, hoe onze privacy wordt geschaad en hoe je in rabbitholes kan verdwijnen1.</description><content:encoded><![CDATA[ <p>Facebook, Google, Instagram, Snapchat, TikTok, YouTube. Wat zijn de overeenkomsten? Het zijn allemaal (onderdelen van) grote bedrijven. Ze zijn allemaal rijk groot geworden met computersoftware, en allemaal dankzij de groei van het internet. Maar vooral: ze hebben grote invloed op onze samenleving door middel van social media.</p>
<p>Tien jaar geleden dachten we nog dat het een zegen was. Nu lijkt het meer op een vloek. We weten allemaal hoe verslavend het is, hoe het verdeeldheid en een verdraaid wereldbeeld veroorzaakt, hoe onze privacy wordt geschaad en hoe je in rabbitholes kan verdwijnen<sup id="fnref:1"><a href="#fn:1" class="footnote-ref" role="doc-noteref">1</a></sup>. Toch zitten de meesten van ons alsnog de halve dag aan hun schermpje vastgelijmd.</p>
<p>Dat is niet zomaar. Deze techbedrijven gebruiken allemaal psychologische trucs om ons zo lang mogelijk op hun app te houden. Dát is namelijk hoe ze geld verdienen. Als je niet voor het product betaalt, bén je het product. Ze verkopen onze data en laten ons naar ads kijken. Er zijn momenteel een aantal problemen, die ik hiervoor al kort noemde:</p>
<ul>
<li>Het verslavende effect</li>
<li>Verdraaid wereld- en zelfbeeld</li>
<li>Privacy (of het gebrek daarvan eigenlijk)</li>
</ul>
<p>Punt een is het verslavende effect dat social media heeft. Netflix documentaire <a href="https://www.netflix.com/nl/title/81254224">the social dilemma</a> laat dat met een mix van drama en onderzoek heel mooi zien. Maar mooi is het natuurlijk niet. Het internet en social media zou ons tijd moeten opleveren, niet kosten. In plaats van mensen met elkaar te verbinden, zoals de Facebook homepage zegt, zitten mensen thuis op hun mobieltje te scrollen.</p>
<p>Punt twee is hoe social media een verdraaid wereldbeeld of zelfbeeld kan creëren. Als je op Facebook of YouTube zit wordt je feed zo aangepast dat je precies te zien krijgt wat jij leuk vindt. Niks mis mee toch? Gebruikers krijgen wat ze leuk vinden en het techbedrijf verdient er miljoenen aan. Maar het heeft een ongewenst bij effect. Er ontstaan zogenoemde &lsquo;rabbitholes&rsquo; of &rsquo;echochambers&rsquo;. Met deze dure woorden bedoelen we dat als je een standpunt hebt, je alleen informatie te zien krijgt die jouw standpunt ondersteunt, en de informatie die jouw mening tegenspreekt wordt weggefilterd. Mensen zijn gemaakt om hun mening bij te kunnen stellen als ze goede tegenargumenten horen. Maar op social media hoor je alleen dingen die jou in het gelijk stellen. We hebben het effect hiervan de laatste jaren kunnen zien, versterkt door de pandemie. Er ontstaat verdeeldheid in de samenleving op een moment dat we dat het minst willen.</p>
<p>En nu heb ik het dus nog niet eens gehad over dat zelfbeeld wat dus niet klopt. Op social media laten mensen alleen de glamour and glow van hun leven zien. Niet de ups and downs, maar alleen de ups. Het effect hiervan is dat als je op social media kijkt, je alleen ziet hoeveel beter iedereens leven is in vergelijking met het jouwe. Ik denk dat je zelf wel kan zien waarom dat niet positief is.</p>
<p>En dan het laatste punt: privacy. Je hebt er vast weleens over gehoord. Denk aan het Cambridge Analytica schandaal van Facebook uit 2018. We moeten niet willen dat grote databanken met al onze persoonsgegevens door bedrijven worden bijgehouden. Volgens <a href="https://en.wikipedia.org/wiki/Godwin%27s_law">Godwin&rsquo;s law</a> is elke discussie waardeloos nadat er een Hitler vergelijking wordt gemaakt, maar in dit geval vergelijk ik de bedrijven in kwestie niet direct met Hitler, dus denk ik dat het oké is. Maar stel nou: er komt een enge gemene regering aan de macht met slechte intenties. Een wetje erdoorheen douwen waarin staat dat de staat voor &lsquo;controle&rsquo; of &rsquo;ter bescherming van de bevolking&rsquo; inzage mag in deze database en ze hebben info over al onze privélevens. Niet echt een prettig vooruitzicht toch?</p>
<p>Het ergste is dat kinderen steeds jonger al een smartphone krijgen. Vaak zie je peuters al in de weer op iPads. Zouden we onze kinderen niet tegen deze problemen beschermen? En zo ja, waarom wel de kinderen en niet de volwassenen? Ja, volwassenen kunnen risico&rsquo;s inschatten en zelf verantwoordelijkheid nemen, maar zou de verantwoordelijkheid niet moeten liggen bij de techgiganten die deze problemen in de eerste plaats veroorzaken?</p>
<p>Dus, hoe kunnen we dit oplossen? We zouden als eerste stap social media onder de 13 jaar kunnen verbieden. Of in ieder geval &ldquo;kinder&rdquo; versies, zoals YouTube kids, waarop tracking en AI en andere nonsens is uitgeschakeld en gecheckt is of de videos geschikt zijn voor kinderen. Wat ook erg zou helpen is dingen als pull-to-refresh en infinite scroll uit te zetten. Daarnaast moeten er strengere privacy wetten komen. Ook moeten er wetten over tracking, AI, Machine Learning (ML) en verslaving van social media komen. De huidige wetboeken zijn sterk verouderd en moeten nodig worden geupdate om rekening te houden met internationale techgiganten.</p>
<p>Het is natuurlijk niet erg dat bedrijven geld willen verdienen. Maar ik vind wel dat diezelfde bedrijven dan ook verantwoordelijkheid moeten nemen voor de effecten daarvan.</p>
<div class="footnotes" role="doc-endnotes">
<hr>
<ol>
<li id="fn:1">
<p>Voor geïnteresseerden, een iet wat dramatische video over social media en de impact ervan op ons leven: <a href="https://www.youtube.com/watch?v=FZvee3-PEzo">https://www.youtube.com/watch?v=FZvee3-PEzo</a>&#160;<a href="#fnref:1" class="footnote-backref" role="doc-backlink">&#x21a9;&#xfe0e;</a></p>
</li>
</ol>
</div>
 ]]></content:encoded></item></channel></rss>